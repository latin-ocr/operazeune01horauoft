TESTIMONIA

DE HORATIO.

Ovidius lv. Trist. 10. 49.

Et tenuit nostras numerosus Horatius aures,
Dum ferit Ausonia carmina culta lyra.

Petronius cap. 118.

Homerus testis, et Lyrici‚ Romanusque Virgilius, et
Horatii curiosa felicitas,

Persius ι. Sat. 116.

Omne vafer vitium ridenti Flaccus amico
Tangit, et admissus circum praecordia ludit,
Callidus excusso populum suspendere naso.

Quintilianus x. l.

Multo est tersior ac purus magis Horatius, et ad notan-
dos hominum mores praecipuus . . . . Lyricorum idem Hora-
tius fere solus legi dignus. Nam et insurgit aliquando, et
plenus est jucunditatis et gratiae, et variis figuris et verbis
felicissime audax.

C. Cilnii Maecenatis Hendecasyllaborum Fragmentum,
· ap. Isidor. Orig. xlx. 32.

Lucentes, mea vita, nec smaragdos,
Beryllos mihi, Flacce, nec nitentes,
Nec praecandida margarita quaero ;

